
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">ĮMONĖS VEIKLOS REZULTATUS VEIKIANČIŲ VEIKSNIŲ VERTINIMAS
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Tyrimo aktualumas. Kiekviena įmonė veikia ekonomiką, tačiau ekonominė aplinka labai didelę
įtaką daro ir įmonėms. Dėl to įmonių veikla nuolat kinta ir yra neatsiejama nuo rizikos. Dažniausiai
įmonės veikla vertinama vien tik per jos pačios finansinių rezultatų prizmę, o išorinė aplinka pamirštama.
Siekiant efektyvios įmonės veiklos, analizuoti ir vertinti reikia tiek finansinę, tiek ekonominę
informaciją. Ypač gerai pastebimas ekonominių veiksnių poveikis įmonėms ekonomikos krizių
laikotarpiu, kada pablogėjus įmonių būklei daugelis jų bankrutuoja, arba atvirkščiai, kada ekonomika
klesti – įmonės auga, plečiasi, jų pelnas didėja, atsiranda vis naujų įmonių. Dažniausiai įmonės veiklos
rezultatus nulemia būtent mikro ir makro aplinkos veiksniai, nors taip pat didelę įtaką įmonės gyvavimui
daro ir įmonės vadovas. Ar bendrovė gyvuos, priklauso nuo to, ar vadovas laiku pastebės aplinkos
pokyčius ir ar priderins veiklą prie pasikeitusios aplinkos nepaisant to, kokios buvo įmonės veiklos
rezultatų prognozės.
Mokslininkai (Mackevičius ir kt., 2011, Christauskas ir Kazlauskienė, 2009, Galinienė ir
Mašalaitytė, 2007, Vijeikis, 2007, Girdzijauskas ir Jefimovas, 2006, Sakalas, 2003, Butkus ir kt., 2003,
Kardelis, 2002, Bagdonas ir kt., 2002, Neverauskas ir Rastenis, 2001, Stoneris, Freemanas, Gilbertas,
1999,) nemažą dėmesį skiria verslo aplinkos vertinimui.
Pagrindinė magistro darbe nagrinėjama problema yra ta, jog būtina ištirti „Aprangos“ grupės
įmonių veiklą veikiančius veiksnius ir identifikuoti, kurie veiksniai daro didžiausią įtaką įmonės veiklos
rezultatams. Tai svarbu tam, kad būtų galima juos tinkamai vertinti, o įvertinus tinkama linkme pakreipti
įmonės veiklą.
Darbo objektas – veiksniai, lemiantys įmonės veiklos rezultatus.
Darbo tikslas – identifikuoti ir įvertinti „Aprangos“ grupės įmonių veiklos rezultatus veikiančius
veiksnius.
Darbo tikslui pasiekti keliami uždaviniai:
1. Išanalizuoti įmonės išorinės ir vidinės aplinkos veiksnių teorinius aspektus.
2. Atlikti „Aprangos“ grupės įmonių išorinės ir vidinės aplinkos analizę.
3. Atlikti anketinę „Aprangos“ grupės įmonių vadovų ir vartotojų apklausą ir identifikuoti įmonių
veiklos rezultatus veikiančius veiksnius.
4. Įvertinti „Aprangos“ grupės įmonių veiklos rezultatus veikiančius veiksnius.
Darbo metodai: taikoma mokslinių literatūros šaltinių analizė, statistinių duomenų, lyginamoji,
loginė analizės, grafinio vaizdavimo metodai, anketinės apklausos, SSGG analizė.
Darbo struktūra: magistro baigiamąjį projektą sudaro trys dalys – teorinė, metodologinė ir
praktinė. Darbo apimtis – 89 psl. (74 psl. ir priedai). Darbe remtasi 59 literatūros šaltiniais, iš kurių 55
lietuvių kalba ir 4 užsienio kalba. Baigiamajame darbe pateikiama 30 paveikslų, 12 lentelių ir 8 priedai.
9
Pirmojoje darbo dalyje aprašoma, kodėl įmonėms yra svarbu identifikuoti veiksnius, darančius
įtaką jų verslui ir su kokiomis problemomis susiduriama juos vertinant. Antrojoje dalyje teoriškai
aprašoma įmonės veiklos rezultatus lemiančių veiksnių samprata ir reikšmė. Pateikiama įmonės veiklos
rezultatų vertinimo metodika ir jų įtaka veiklos rezultatams. Trečioje dalyje pateikiamas tyrimo
problemos ir metodų pagrindimas, aprašyta tyrimo eiga. Ketvirtoje dalyje aprašyta „Aprangos“ grupės
įmonių veikla, ištiriami išorės ir vidaus veiksniai, darantys didžiausią įtaką įmonės veiklos rezultatams.
Pateikiami klientų ir „Aprangos“ grupės įmonių vadovų apklausos analizės rezultatai bei įmonės SSGG
analizė. Pakutinėje darbo dalyje pateikiamos išvados.
10
1. VERSLO APLINKOS VEIKSNIŲ VERTINIMO SVARBA IR
PROBLEMATIKA
1.1. Įmonių aplinkos veiksnių vertinimo svarba
Verslo (įmonės) aplinkos veiksnių vertinimo tema šiuo metu yra gana aktuali. Klovienės (2012)
nuomone, verslo įmonės, siekdamos sėkmingos veiklos, susidurdamos su radikaliais pokyčiais,
nuolatiniais iššūkiais konkurencinėje aplinkoje, turi ne tik veiklą vykdyti geriau nei jų konkurentai, bet
ir nuolat adaptuotis bei sugebėti greitai ir lanksčiai reaguoti prie besikeičiančių aplinkos sąlygų. Todėl,
keičiantis ir sudėtingėjant verslo aplinkos sąlygoms bei vidiniam įmonės potencialui, didėjo veiklos
vertinimo svarba ir skiriamas dėmesys jam. Nesvarbu ar įmonė dirba pelningai ar nuostolingai, įmonės
veiklos analizę būtina atlikti visais įmonės veiklos laikotarpiais. Atliekant nuodugnią įmonės veiklos
analizę galima matyti realią įmonės situaciją bei pastebėti kur ir ką būtų galima padaryti, kad įmonės
rezultatai būtų gerseni. Be to, remdamasi matematiškai pagrįstomis prognozėmis, įmonės valdžia galėtų
priimti daug patikimesnius investicinius, finansinius sprendimus, pasiekti užsibrėžtus tikslus, nes
atliekant veiklos analizę surenkama daug įvairios su įmonės veikla susijusios ekonominės informacijos,
kuri turi būti objektyviai ištirta ir įvertinta. Taip pat gerai atlikta analizė atskleidžia tokią informaciją,
kaip ankstesnių metų įmonės veiklos pasiekimai, kodėl jie buvo tokie, ar rezultatai galėjo būti geresni,
kas nulėmė tokius įmonės veiklos rezultatus. Lyginant įmonės veiklos rezultatus su dar ankstesniais
laikotarpiais ir planiniais rezultatais galima pastebėti, kur buvo galima dirbti geriau, kur buvo galima
sutaupyti, ar priimti sprendimai buvo ekonomiškai pagrįsti ir teisingi. Atliekant įmonių veiklos analizę,
nagrinėjama įvairių rodiklių dinamika, jų tarpusavio ryšiai ir priklausomybė, nustatomi veiksniai, turėję
įtakos tam tikrų rodiklių pokyčiams.
Aplinkos vertinimas įmonei leidžia ne tik įvertinti esamą situaciją bei praėjusio periodo rezultatus,
bet ir nustatyti svarbiausius įmonės kainodarai įtaką darančius veiksnius bei galimą jų poveikį
(Snečkienė, 2009: 969).
Įmonių veiklos analizė padeda nustatyti įonės galimybes ir pranašumus konkurencinėje aplinkoje
ir krizinių situacijų atvejais, pastebėti rizikingiausias veiklos sritis. Analizė padeda mobilizuoti
ekonominės ir socialinės plėtos rezervus, ūkinio potencialo efektyvumo didinimo galimybes, parengti
išsamias prognozes, priimti strateginius ir taktinius valdymo sprendimus (Mackevičius, 2008: 48).
Finansinė analizė padeda nustatyti įmonės veiklos finansinius aspektus, įvertinti esamą padėtį ir
ateities perspektyvas. Visa tai labai svarbu šiuolaikiniam verslui. Jos informacija padeda patikrinti ar
praeityje priimti sprendimai tikslūs, taip pat pagrįsti esamus ir būsimus valdymo sprendimus, ypač
atkreipiant dėmesį į įmonės stipriąsias veiklos puses ir galimybes dar labiau jas išplėtoti ir efektyviau
panaudoti (Žigienė, 2006: 7).
11
Tarp įmonės ir įmonės aplinkos yra glaudus ir nuolatinis bendravimas. Ši sąveika padeda stiprinti
verslo įmonę efektyviau panaudojant išteklius. Įmonės aplinka yra daugialypė, sudėtinga ir dinamiško
pobūdžio bei turi daug įtakos įmonės gyvavimui ir augimui (Team FME, 2013: 55). Kokiais būdais
aplinkos analizė padeda įmonės sprendimų priėmimui pateikta 1 paveiksle.    

					</p>
Atliekant įmonės veiklos analizę labai svarbu nustatyti įvairių – tiek priklausančių nuo įmonės,
tiek nepriklausančių veiksnių įtaką įmonės veiklai ir jos rezultatams. Taip pat svarbu nustatyti neigiamų
veiksnių atsiradimo priežastis ir numatyti jų šalinimo būdus (Mackevičius, 2004: 52). Dėl ekonominių
veiksnių įvairovės, reikalinga apibrėžti tokią veiksnių sudėtį, kuri tiktų tik konkrečiai analizuojamai
šaliai, nes kitose šalyse šie veiksniai gali neveikti (Kašelov, 2008). Dar vienas labai svarbus momentas
yra nustatyti šių veiksnių įtakos laipsnius. Tai yra reikalinga padaryti norint išaiškinti praeities rezultatų
dinamiką, siekiant įvertinti įmonės veiklos perspektyvas ir priimti sprendimus, kurie ateityje galėtų
nulemti įmonės veiklos rezultatus. Tačiau nustatyti, kurie veiksniai turi didžiausią poveikį įmonės
veiklos rezultatams, nėra taip paprasta.
Lietuvoje įmonės veiklos vertinimui dažniausiai naudojama finansinė analizė. Galinienė,
Mašalaitytė (2007) teigia, išsami finansinė analizė leidžia suvokti įmonės finansinį mechanizmą,
nustatyti, kaip panaudojami finansiniai ištekliai jos veikloje, kokia turto būklė ir kapitalo apyvartos
greitis, naudojamų pagrindinių priemonių pelningumas (Galinienė, Mašalaitytė, 2007: 14).
Aplinkos analizė padeda įmonei keliais būdais:
Nustatyti įmonės galimybes ir grėsmes
Leidžia numatyti įmonės veiklos augimo sritis
Skatina nuolat įmonės vadovus tobulintis. Vadovai motyvuojami nuolat atnaujinti žinias.
Padeda įmonėms gerinant savo įvaizdį, parodant jų jautrumą aplinkai,
kurioje veikia
Padeda įmonėms analizuoti konkurentų strategijas ir parengti atitinkamai
savo strategijas
Padeda identifikuoti stipriąsias ir silpnąsias puses, atsižvelgiant į technologinius
pasikeitimus
12
Tikslesnę informaciją apie įmonės finansinę būklę ir veiklos rezultatus pateikia santykinių
finansinių rodiklių skaičiavimas, kurio metu yra analizuojami įvairių rodiklių santykiai. Santykiniai
rodikliai atspindi finansinių ataskaitų bei jų straipsnių tarpusavio ryšius. Analizuojant kelerių metų
santykinius rodiklius galima įžvelgti kaip kinta nagrinėjamos įmonės rizika ir veiklos tendencijos.
Verslo vertinimo praktikoje, atsižvelgiant į verslo vertinimą reglamentuojančių standartų ir
metodikų rekomendacijas, išskiriamos keturios santykinių finansinių rodiklių grupės:
 veiklos efektyvumo (turto valdymo) rodikliai;
 pelningumo rodikliai;
 mokumo (likvidumo) rodikliai;
 kapitalo struktūros rodikliai (Galinienė, Mašalaitytė, 2007: 15).
Christausko, Kazlauskienės (2009) atlikti tyrimai parodė, jog 2009 m. įmonės vertinimui Lietuvoje
dažniausiai naudojami rodikliai yra finansinio pobūdžio. Christausko, Kazlauskienės (2009) atlikto
tyrimo rezultatai parodė, kad daugiausiai įmonių veiklai vertinti Lietuvos verslininkai naudoja tokius
rodiklius, kaip pajamos, grynasis pelnas, pelnas prieš apmokestinimą ir pan. Tirtos įmonės vengia
sudėtingų rodiklių, pvz., pridėtinė ekonominė vertė arba pelningumo rodiklių, vietoje pastarųjų jos
renkasi paprastus rodiklius, pvz., įplaukų arba pelno neatskaičius palūkanas bei mokesčių. Juos jungia
kartu su nefinansiniais rodikliais (Christauskas , Kazlauskienė, 2009: 719).
1.2. Įmonių aplinkos veiksnių vertinimo problematika
Pagrindinė daugelio įmonių problema – nepakankamas dėmesys įmonės veiklos analizei ir
aplinkos veiksnių vertinimui. Norint įvertinti įmonės veiklos rezultatus, prioritetu išlieka veiksnių,
lemiančių įmonės veiklą, nustatymas (Deksnienė, Rudytė, 2007). Dažniausiai iškylantis klausimas
kiekvienos įmonės vadovui yra, kaip objektyviai nustatyti, kokie veiksniai turi didžiausią poveikį įmonės
veiklos rezultatams. Įmonės veiklos rezultatai priklauso nuo daugelio įvairių nuolat besikeičiančių
veiksnių, esančių tiek įmonės viduje, tiek išorėje. Mackevičius (2007), Girdzijauskas ir Jefimovas (2006)
įmonės veiklos rezultatus lemiančius veiksnius skirsto į dvi grupes - vidaus aplinkos veiksniai (gerų
profesionalių vadovų ir darbuotojų trūkumas, neracionalus išteklių naudojimas, neteisingi vadovų
sprendimai verslo atžvilgiu ir t.t.) ir išorės veiksniai (šalies ekonominės ir politinės padėties
nestabilumas, mokesčių ir finansų sistemų kaita, teisės aktų dviprasmiškumas, infliacija, valiutų kursų
svyravimai, konkurencija, gamtinės sąlygos ir kt.). Rengiant strategiją būtina suderinti vidinės aplinkos
veiksnius su išorinės aplinkos veiksniais, naudojamais ištekliais bei numatyti organizacijos
suderinamumą. Įmonė savo vidinius veiksnius gali šiek tiek paveikti savo naudai samdydama
kompetetingus vadovus ar personalą, skirdama investicijų naujai įrangai, technikai, priimdama
optimalius sprendimus ar pritraukdama naujus klientus. Tuo tarpu išoriniai veiksniai beveik 
13
nekontroliuojami. Kadangi rinka yra veikiama konkurencijos, rizika išlieka bet kokiu atveju ir įmonių
vadovai turi priimti sprendimą, kas jiems svarbiau: daug didesnis pelnas ar mažesnė rizika.
Skirtingų institucijų sukurtose ir naudojamose verslo aplinkos vertinimo metodikose įtraukti
verslo aplinkos veiksniai dažnai kartojasi. Tačiau analizuojant verslo aplinkos veiksnių specifikacijas ir
vertinimo kriterijus kiekvienoje atskiroje metodikoje, išryškėja jų skirtumai ir skirtingas veiksnių
interpretavimas. Veiksniai vertinami pagal skirtingus kriterijus, skiriasi ir įverčių sintezavimo metodai,
seka (Samoška, 2012: 2). Savo straipsnyje Samoška aptaria verslo aplinkos vertinimo metodikos
sudarymo seką, analizuoja dažniausiai vertinamus verslo aplinkos veiksnius ir jų vertinimo kriterijus,
pateikia analizės apibendrinimus. Straipsnyje išanalizavęs penkias, geriausiai žinomas pasaulyje, verslo
aplinkos vertinimo metodikas, sudarė dažniausiai vertinamų veiksnių, įvardijamų kaip turinčių
didžiausią įtaką verslo aplinkai, rinkinį, aptarė veiksnių vertinimo kriterijų ypatumus. 2011 metų
straipsnyje Samoška (2011) aprašo Pasaulio banko verslo sąlygų vertinimo modelį ir Pasaulio
ekonomikos forumo konkurencingumo vertinimo modelį. Straipsnyje aptariami pagal šias metodikas
vertinami veiksniai, analizuojami ir lyginami jų vertinimo būdai, pirminiai ir grupiniai kriterijai, pagal
kuriuos atliekamas verslo aplinkos veiksnių vertinimas. Atlikus esamų metodikų ir modelių analizę,
pateikiamas jų tinkamumo vertinimas, identifikuojami metodikų trūkumai, pateikiamos įžvalgos verslo
sąlygų vertinimui tobulinti.
Finansinės atskaitomybės teikiamos informacijos tinkamumo problema apibrėžiama tik kaip
esamų apskaitos tvarkymo ir su juo susijusios palyginimo problemos. Šių problemų įtaka vertinant
paprastai analizuojama nustatant reikalavimų ir taisyklių, taikytinų apskaitai ir atskaitomybei pateikti,
skirtumų įtaką prognozavimo paklaidoms. (Galinienė, Mašalaitytė, 2007: 8).
Banys, Rudminaitis, Grybėnas (2006) savo darbus nagrinėja, remiantis kitų autorių atliktais
tyrimais. Jie išskyrė konkrečias išorines kliūtis trukdančias smulkaus ir vidutinio verslo plėtrai Europoje,
o taip pat, išskyrė pagrindines kliūtis, kurios trukdo verslui plėtotis Lietuvoje. Oficialių kliūčių analizė
(mokesčiai, mokesčių ir reguliavimo politikos kaita) parodė, kad jie formuoja pagrindines kliūtis SVV
plėtrai, o neoficialios kliūtys (pvz., korupcija, „šešėlinė“ ekonomika) nėra laikomos rimtomis
problemomis, su kuriomis Lietuvoje susiduria verslo įmonės, bet yra aktualios (Banys, Rudminaitis,
Grybėnas, 2006: 1).
Norint efektyviai valdyti įmonę ir jos veiklą, reikia sugebėti atsižvelgti į kuo didesnį tokių
rizikingų veiksnių skaičių, juos tinkamai įvertinti tam, kad būtų galima priimti racionalius valdymo
sprendimus. Veiksnius, lemiančius įmonės veiklos rezultatus, padeda identifikuoti įvairūs metodai ir
duomenų analizės. Tačiau čia ir vėl susiduriama su problema, kuris įmonės rezultatų analizės metodas
geriausiai atskleis įmonę veikiančius veiksnius.
Dar viena problema su kuria susiduriama atliekant įmonės veiklos analizę yra ekonomikos
svyravimai. Stundžienė, Blekienė (2012) savo straipsnyje nagrinėja ekonominės aplinkos poveikį 
14
įmonėms ir jų veiklos rezultatams. Minėtos autorės pastebi, jog ekonomikos augimo etapu įmonių
daugėja, bankrotų mažėja, o įmonių pelnas auga. Ekonomikos nuosmukio laikotarpiu, atvirkščiai,
bankrotų daugėja, o įmonių pelnas menksta.   			

                    </p>
Choongas (2013) teigia, jog šiandienos žinių ekonomikoje jaučiamas didelis susirūpinimas
siejamas su siekiu rasti geriausią būdą, kaip įvertinti įvairių rūšių veiklą, kuri galėtų pagerinti įmonės
efektyvumą. Dėl šios priežasties visos ambicingos ir didelio našumo įmonės, tiek privačios, tiek
valstybinės, turi būti suinteresuotos plėtoti ir diegti veiksmingas veiklos vertinimo sistemas, kurių
pagalba jos gali išlaikyti savo pozicijas rinkoje (Choong, 2013: 113).
Lubienė, Martirosianienė (2008) savo straipsnyje nagrinėja pelningumo rodiklių analizės
problemas. Jos pastebėjo jog pelningumo rodiklis ne visais atvejais yra patikimas, dažniausiai dėl
skirtingų finansinės apskaitos standartų įvairiose šalyse. Todėl tos pačios įmonės bendrasis pelningumas
gali smarkiai skirtis skirtingose šalyse. Pavyzdžiui, Estijos ir Čekijos didmeninės prekybos įmonių
bendrasis pelningumas yra labai mažas, nes beveik visos sąnaudos priskiriamos prekių įsigijimo
savikainai, tuo tarpu Vengrijoje, atvirkščiai – didžioji dalis sąnaudų patenka į veiklos sąnaudas (Lubienė,
Martirosianienė, 2008: 103).
Taigi, daugelis lietuvių ir užsienio autorių pabrėžia jog įmonės aplinkos ir įmonės veiklos analizė
turi daug privalumų. Išvardintų analizių dėka galima ne tik įvertinti įmonės perspektyvas, bet ir rasti
naujus galimus įmonės iššūkius bei sukurti naujas strategijas. Tačiau atliekant šias analizes susiduriama
su duomenų tikslumo problematika. Taip pat, šios analizės turi ir subjektyvumo problemą, nes tuos
pačius veiksnius įvairūs analitikai gali vertinti skirtingai. Įmonės rezultatams įtaką darančių veiksnių yra
daug ir ne visada juos lengva įvertinti, kadangi, skirtingi veiksniai gali paveikti skirtingas įmonės veiklos
sritis.
Plačiau apie veiksnius, kurie gali daryti įtaką įmonės veiklos rezultatams, kitame darbo skyriuje.
15
2. VERSLO APLINKOS VERTINIMO TEORINIAI ASPEKTAI
Veiksnių, kurie gali daryti įtaką įmonės veiklos rezultatams, yra labai daug. Žinoma, tarp jų yra ir
tokių, kuriuos pati įmonė gali nulemti, ir tokių, kurie nuo įmonės visiškai nepriklauso. Visi šie veiksniai
apima išorinę ir vidinę įmonės aplinką. Veiksnius, kuriuos įmonė gali nulemti apima vidinė aplinka. Tai
būtų tokie veiksniai, kuriuos įmonės vadovai gali pasirinkę kontroliuoti. Tuo tarpu tokius veiksnius,
kurie nuo įmonės visiškai nepriklauso, apima išorinė aplinka. Tai būtų tokie veiksniai, kurie daro įtaką
verslui, ir prie jų galima tik prisiderinti.
2.1. Vidinės aplinkos veiksniai
Įmonės vadovai išanalizavę išorinę ir vidinę aplinką, pasitelkdami gautus analizės rezultatus, gali
pritaikyti saugos priemones, kurios galėtų sumažinti aplinkos pokyčių, darančių įmonės veiklai neigiamą
įtaką, poveikį. Remiantis Neverausko, Rastenio (2001) nuomone, įmonės sėkmingą veiklą lemia:
 išsikelti tikslai;
 realios užduotys, kurios, žinoma, privalo būti vykdomos;
 įmonės darbuotojai, kurie siekiant sėkmingos įmonės veiklos turi būti skatinami dirbti;
 organizacijos kultūra, technologijos, optimaliai parinktos struktūros (t. y. vidinės
organizacijos aplinkos) (Neverauskas, Rastenis, 2001: 25).
Šių autorių nuomonei pritaria ir Kučinskas, Kučinskienė išskirdami anksčau išvardintus
analogiškus vidinės aplinkos veiksnius (Kučinskas, Kučinskienė, 2002: 23).
Tikslai naudojami tam, kad būtų galima nustatyti, ką reikia pasiekti per konkretų laikotarpį. Tyrėjų
ir verslo lyderių patogumui įvairių rūšių tikslai yra diferencijuojami. Tikslai gali būti strateginiai,
taktiniai, pagrindiniai, šalutiniai, gamybos našumo ir t. t. Tikslo apibrėžimas paprastai turi tenkinti šiuos
požymius:
 Tikslas turi būti konkretus. Turi būti aišku, su kuo tikslas yra susijęs ir ko iš jo tikimasi;
 Tikslas turi būti įvertintinas. Turi būti galima be didelių pastangų tikslą įvertinti
kiekybiškai;
 Tikslas turi būti priimtinas. Tie žmonės, kurie turėtų tikslą pasiekti, privalo jį suprasti ir
pripažinti;
 Tikslas turi būti realistinis – pasiekiamas, bet kartu ir keliantis iššūkius;
 Tikslui pasiekti turi būti numatytas realus laikotarpis

Įmonės tikslus detalizuoja suformuluotos užduotys. Jose aiškiai apibrėžiama, ką, kaip ir kada
reikia atlikti.
16
Technologija reiškia žmogaus sukurtų bet kokios tikslingos veiklos produktų ir procesų visuma.
Ji suprantama kaip produktyviųjų žinių organizavimas siekiant praktinių tikslų. Technologijos
pasirinkimas deda lemiamą tašką vykdant užduotis. Dėl šios priežasties visos įmonės turi pasirinkusios
bent po vieną technologiją tokiems ištekliams, kaip finansiniai, žmonių ar materialieji, paversti
gaminiais arba paslaugomis. Technologiniuose procesuose ištekliai tampa produktu, nors tam taip pat
didelę reikšmę turi įrengimai, įranga ir mašinos.
Su technologijų įtaka susijusi ir įmonių struktūra. Įmonės valdymo struktūra – tai įmonės veiklų
padalijimo, sugrupavimo bei santykių tarp vadovų ir darbuotojų koordinavimo būdas Remiantis Vijeikio (2007) mintimis, galima sakyti, kad valdymo
struktūra yra įmonės struktūros ir pareigybių aprašymai su aiškiais uždaviniais, atsakomybe ir
įgaliojimais. Panašiai Vijeikio mintis apie įmonės valdymo struktūrą apibūdina Bagdonas ir kt. (2002).
Anot jų ji yra priemonių visuma darbui į skirtingas užduotis suskirstyti ir koordinuoti šių užduočių
vykdymą. Stonerio ir kt. (2005) knygoje įmonių struktūra įvardijama, kaip reiškinys padedantis
paskirstyti, sugrupuoti veiklą, sukoordinuoti vadovų ir darbuotojų tarpusavio antykius. Įmonės
struktūros dalys gali būti sudarytos keliais būdais: atsižvelgiant į įmonės vykdomą veiklą, įmonės
teikiamą produktą ar užimamą rinką bei pagal matricinę formą. Visų šių autorių teiginius apibūdina
Robbinso (2003) apibrėžimas, kuriame teigiama, kad įmonės struktūra apibrėžia, kaip formaliai
paskirstomos, grupuojamos ir koordinuojamos darbo užduotys. Butkus (2003) savo knygoje pateikia
keturias įmonių struktūras, kurios yra populiariausios. T. y. paprastoji, biurokratinė, matricinė ir
funkcinė.
Kitas dėmuo, kuris lemia sėkmingą įmonės veiklą, – organizacijos kultūra. K. Šoltis teigė, jog
neaiškų, nematomą bei neformalų įmonės suvokimą, valdantį darbuotojų elgseną, kurie taip pat gali
paveikti įmonės struktūrą, apibūdina organizacinė kultūra. Vichanskovo ir Naumovos nuomone, įmonės
kultūra yra viena iš svarbiausių aspektų, kuri priimtina įmonėje dirbantiems žmonėms apibrėžiant
įmonės vertybes. Šios vertybinės įmonėje perduodamos kaip organizacijos vidaus dvasinės ir
materialinės aplinkos simboliai (Šimanskienė, 2002: 152). Kotteris ir Heskettas (1992) organizacijos
kultūrą apibūdina kaip žmogaus elgesio, vertybių ir vartojimo įpročių veiksnį, kuris įgytas per visą
gyvenimą stebint pavyzdį šeimoje ir veikiant kitoms visuomenės institucijoms. Tai tarsi keitimąsis
patirtimi ir istorija, kuris tampa taisykle, nes autoriai mano, kad organizacijos kultūros pokyčiai padeda
vykdyti įmonės strategiją. Stoneris, ir kt. (1999) šį veiksnį apibūdina kaip tam tikros organizacijos
nariams budingų normų, vertybių, požiūrių ir įsitikinimų visumą.
Apibendrinant galima teigti, jog vidiniai įmonės veiksniai yra glaudžiai susiję vienas su kitu ir
veikia vienas kitą tiesiogiai, todėl atskirai jų nagrinėti negalima. Pakitus vienam iš veiksnių kiti veiksniai
atitinkamai taip pat kinta. Todėl įmonės sėkmingą veiklą užtikrina tik adekvatūs tikslai, kurie pasiekiami 
17
įmonės darbuotojams naudojant atitinkamas technologijas, vykdant iškeltas užduotis jas paskirstant
konkretiems asmenims.

  
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
